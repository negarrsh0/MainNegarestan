<resources>
    <string name="app_name">MainNegarestan</string>
    <string name="whatcarpet">قالی، فرش یا قالین نوعی گستردنیِ بافته شده از الیاف پنبه، پشم و در بعضی موارد ابریشم است که معمولاً برای پوشش زمین به کار می‌رود. به دست بافته پُرزدار و گره‌دار، قالی گفته می‌شود. از آنجا که قالی و فرش اکثر اوقات نقش‌های زیبا بر خود داشته‌اند، امروزه به جنبه تزئینی آن نیز توجه می‌شود. از سال 1393به بعد شهر کاشان به عنوان پایتخت فرش جهان معرفی شد و این اثر ماندگار در میراث ملموس یونسکو با شماره 00383ثبت گردید. هم‌اکنون بیش از 1200 کارخانه تولید فرش ماشینی و 700 کارگاه تولید فرش دستبافت در منطقه کاشان و آران و بیدگل مشغول به فعالیت می‌باشد. صادرات فرش در ایران یکی از فعالیت‌های اقتصادی پر سود محسوب می‌شود.</string>
    <string name="precarpet">به دست بافته پُرزدار و گره‌دار قالی می‌گویند. همهٔ پژوهشگران بدون چون و چرا بر این نکته اعتراف دارند که قالی و قالی‌بافی از آسیا شروع شده‌است. پژوهشگران بر این عقیده‌اند که ترکستان، ایران و قفقاز می‌باید مهد اولیهٔ این هنر بوده باشند. از عباراتی که در انجیل و ادبیات کلاسیک آمده به این نتیجه رسیده‌اند که هنر شرقی قالی‌بافی مدت‌ها قبل از میلاد مسیح شناخته شده و وجود داشته‌است.

هومر حماسه‌سرای معروف سده هفتم پیش از میلاد یونان صحبت از «کاناپه‌ای که با یک قالی ارغوانی مفروش شده بود» می‌کند. یا گزنفون مورخ، فیلسوف و سردار آتنی که در سال 401پیش از میلاد به جنگ با ایرانیان باستان پرداخته، گزارش کرده‌است که ایرانیان عادت دارند روی قالی‌های نرم استراحت کنند. با نگاهی به نقشه جغرافیا امروزه منطقه وسیعی شامل کشورهای آسیای صغیر، ترکیه، قفقاز، ایران، ترکمنستان، پاکستان، افغانستان، هند، تبت، چین، مصر، اسپانیا و حتی کشورهای شبه‌جزیره بالکان مانند رومانی را می‌یابیم که هنر و صنعت قالی‌بافی در آن‌ها وجود دارد؛ ولی آنطور که پژوهشگران گفته‌اند، ایرانیان نخستین قومی بوده‌اند که به قالی‌بافی پرداختند و در این زمینه سرآمد جهانیان شدند. چنان‌که آخرین پژوهش‌های باستانشناسی هم دال بر این موضوع هستند. منظور اشاره به قدیمی‌ترین قالیِ پُرزدارِ شناخته‌شده موجود در جهان یعنی قالیچه پازیریک است که در سال 1949میلادی برابر با 1327هجری شمسی توسط گروهی از باستان‌شناسان روسی به سرپرستی پروفسور رودنکو در حفاری‌هایی در منطقه آلتای سیبری جنوبی در دره پازیریک کشف شد.

تاریخچه بافت قالی (یا فرش) تا آنجا که دانسته شده‌است، به هزاره پنجم و ششمِ پیش از میلاد در آسیای مرکزی برمی‌گردد. قالی ایرانی پازیریک، قدیمی‌ترین قالیِ دستبافِ یافته‌شده جهان است که در سیبری کشف شده و بافت ایران در دوران هخامنشیان است.می شود گفت ایران اولین کشوری بوده که قالی بافی را شروع کرده . قالی‌بافی در سده 10میلادی به وسیله مورها به اسپانیا شناسانده شد. جنگ‌های صلیبی باعث شد تا قالی‌های ترکی به اروپا برده شوند که در آنجا بیشتر از دیوارها آویزان می‌شد یا بر روی میزها قرار می‌گرفت؛ بنابراین، از آغاز آشناییِ اروپاییان با قالی، آن‌ها به آن به دیده یک اثر هنری و نه یک زیراَنداز می‌نگریستند. پس از گسترش تجارت در سده 17، قالی‌های ایرانی به شکل چشمگیری به اروپای غربی شناسانده شدند.

امروزه مراکز عمده تولید و بافت قالی، کشورهای ایران، پاکستان، هند، ترکیه، شمال آفریقا، منطقه قفقاز، نپال، اسپانیا، ترکمنستان و تبت می‌باشند.</string>
    <string name="whatcarpetpanel"> ابعاد کوچکتری از فرش هستند که قاب می‌شوند. این تابلوها بیشتر جنبه‌ی تزئینی دارند و به خانه رنگ، اصالت و زیبایی منحصر به فردی می‌بخشند. تابلو فرش در سبک کلاسیک دکوراسیون داخلی از عنصرهای زیباسازی خانه محسوب می‌شود. این تابلو همانطور که می‌دانیم تاریخ، معنا، فرهنگ و اصالت ایرانی را در خود جای داده است.تابلو فرش همانند فرش در دو نوع دستباف و ماشینی در بازار موجود است. این کالا بین ایرانیان بسیار محبوب و پرطرفدار است. این تابلوها در سایزهای ۳۵×۵۰، ۷۰×۵۰، ۱۰۰×۷۰، ۱۲۰×۸۰، ۱۵۰×۱۰۰، ۲۰۰×۳۰۰ وجوددارند‌ این سایزها عمومی‌تر بوده و در بازار بیشتر از آن ها به چشم می‌خورد. طرح این فرش‌ها مناظر طبیعی جنگل و رودخانه و کوه و دریا و نقش گل و حیوانات مختلف، پرتره و چهره‌های مشهور، آیات قرآن و احادیث.</string>
    <string name="precarpetpanel">فرش‌های تابلو فرش در طول تاریخ رشد کرده‌، توسعه پیدا کرده و به تکامل رسیده‌اند. این گسترش و توسعه به سده‌ی پنجم پیش از میلاد باز می‌گردد. هرچند قالی‌بافی در دوره‌ی هخامنشی بسیار مورد توجه بوداما شواهدی که وجود دارد نشان می‌دهد در دوره‌ی ساسانی بافت تابلو فرش رونق گرفته است. فرش بهارستان یا همان بهار خسرو مربوط به دوران ساسانی است که توسط اعراب به غنیمت برده می‌شود.</string>
    <string name="whatrug">گلیم دست بافتی ساده است از تار(پنبه یا پشم) و پود (پشم) که معمولاً از پشم حیوانات اهلی بر دار افراشته بافته شده که هر منطقه طرح مختص به خود را داراست و عموماً به عنوان فرش کاربرد داشته‌است. ممکن است بافت گلیم با تغییراتی کاربردهای دیگری غیر از فرش در بین عشایر داشته باشد: از جمله نمک دان، جل اسب، نوار چادر.

در ادبیات فارسی عموماً گلیم با زیلو یا جاجیم و… به یک معنی بکار رفته‌است، ولی به‌طور مشخص گلیم فرشی است که از بافتن پود بر تارهایی که بر دار افراشته تنیده شده‌است بافته می‌شود و از دستگاه کمکی نظیر ماسوره و… استفاده نمی‌شود که این مورد تفاوت گلیم با زیلو یا جاجیم و انواع دیگر ذکر شده در ادبیات می‌باشد. </string>
    <string name="prerug">گِلیم یا پَلاس یکی از انواع صنایع دستی زیراندازی و پوششی است که از ابریشم، موی بز، پشم گوسفند یا دیگر چهارپایان اهلی بافته می‌شود. گلیم به شکل سنتی‌اش، معمولاً برای پوشاندن زمین، دیوار یا رواندازی برای حیوانات باربر استفاده می‌شود ولی امروزه به عنوان یک پوشش مدرن برای خانه‌های شهری نیز خریداری می‌شود.

رنگ‌های استفاده شده در گلیم سنتی گیاهی هستند. گاهی گلیم‌ها را برای جلوه بیشتر و کهنه شدن رنگ، با چای و پوست گردو شستشو می‌دهند.

عشایر و بافندگان گلیم محدودیتی در اندازه گلیم نداشته‌اند و با توجه به نیاز خود گلیم را در اندازه کوچک برای واگیره یا بزرگتر برای تزئین (گلیمچه) یا فرش بافته‌اند و استانداردی در این مورد وجود ندارد.</string>
    <string name="whatcollage">فرش چهل تیکه (فرش کلاژ) به عنوان نسل جدید فرش ابتدا به صورت فرش دستباف تولید شد. این فرش ها نه تنها فرش های سنتی، قدیمی و کهنه را دوباره قابل استفاده می کنند، بلکه با تلفیق هنر سنتی و مدرن در کنار هم بسیار زیبا شده و توانسته اند توجه مردم جهان را به خود جلب کنند.

فرش چهل تکه (کلاژ) چیدمان کنار هم قطعات مختلف فرش در انواع مختلف طراحی و نقش و دوخت این قطعات به هم و در نهایت آستر کردن آنها با استفاده از چرم طبیعی یا سایر الیاف موجود در بازار، فرشی زیبا، با ارزش و تزیینی به دست می آید.</string>
    <string name="precollage">کلمه کلاژ در فرانسوی به معنای چسبیدن است. در این روش از مواد و اشیاء مختلف مانند تکه های روزنامه، کاغذهای رنگی، مقوا، پارچه، عکس، وسایل دور ریختنی و … با چسبیدن به هم یه ترکیب جدید درست می شود.این تکنیک اولین بار در زمان اختراع کاغذ در چین در حدود 200 سال قبل از میلاد مسیح مورد استفاده قرار گرفت.

در گذشته در ایران به این هنر خاتم دوزی، لندره دوزی می گفتند که قدمت آن به دوره سلجوقیان می رسد، اما استفاده از آن در تولید فرش دستباف و سپس در تولید فرش ماشینی، ابداع بسیار ارزشمندی محسوب می شود.

اگرچه کشورهای دیگری مانند چین و ترکیه تولید کننده فرش هستند اما با شنیدن نام ایران اولین چیزی که به ذهن می رسد هنر ناب ایرانیان در بافت فرش ایرانی است که آنها را در صدر صنایع دستی جهان قرار داده است.</string>
    <string name="whatmoqt">موکت فرانسوی moquette یک نوع کف‌پوش است. این محصول از مواد اکرلیک پلی پروبلین و پلی استر یا ترکیبی از آنها ساخته می‌شود. از موکت می‌توان هم به عنوان یک پوشش استفاده نمود و هم به عنوان یک عایق حرارتی و صوتی. موکت به عنوان پوشش کف اتاق و راه‌رو در ساختمان، اتومبیل، هواپیما، قطار و سایر وسائل نقلیه مورد استفاده قرار می‌گیرد. در بسیاری از موارد دیگر نظیر صحنه نمایش تئاتر نیز از موکت استفاده می‌گردد.

کلمه موکت وام‌واژه‌ای از زبان فرانسوی است. این کلمه که در فرانسوی Moquette نوشته می‌شود در اصل نوعی فرش کرک‌دار و پشمی یا از الیافی پشم گونه بود</string>
</resources>